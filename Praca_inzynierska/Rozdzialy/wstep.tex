\section{Wstęp}

Założeniem pracy inżynierskiej jest objaśnienie zagadnienia oraz zaprezentowanie implementacji zautomatyzowanego procesu wydawczego, 
który będzie przygotowany na podstawie przykładowej aplikacji. 
Aby podkreślić jego uniwersalność zdecydowałem się na skorzystanie z niżej opisanego frameworka .NET MAUI~\ref{mauiFrameworkSubsection}, 
który pozwala na wydanie ekwiwalentnej aplikacji na różne platformy.

Najciekawsze źródła, których nie cytowałem, ale odwiedziłem i naprowadziły mnie na poprawne tory lub rozwijają temat, 
umieściłem w rozdziale~\ref{dodatkoweZrodla}.

Motywacją do przygotowania tej pracy były moje doświadczenia i przekonania - 
dbałość o jakość, stabilność i przewidywalność wyników to cechy środowiska pracy, 
które powinny zajmować najwyższe miejsca na liście zawodowych priorytetów.
Wierzę, że skorzystanie z technik i narzędzi zaprezentowanych w tej pracy 
pozwoli na rozwój każdej z tych gałęzi.

