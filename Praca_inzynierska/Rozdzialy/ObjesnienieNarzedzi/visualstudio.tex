\subsection{Visual Studio}

Microsoft Visual Studio \cite{visualStudio} to zintegrowane środowisko programistyczne (ang. IDE), 
czyli połączenie edytora tekstu, kompilatora oraz debuggera, \\
jak również wielu innych narzędzi przydatnych podczas rozwijania oprogramowania. 
Jest to zaawansowany program, pozwalający na statyczną analizę kodu, podpowiadanie składni na podstawie kontekstu,
jak również wykorzystanie wbudowanych narzędzi z poziomu interfejsu, co odciąża użytkownika od nadmiarowej instalacji
oraz uczenie się korzystania z nich za pomocą interfejsu terminalowego.

Pomijając edytor i kompilator, najczęściej korzystałem z debuggera, czyli oprogramowania pozwalającego na wstrzymywanie wykonywania programu
we wskazanym przez użytkownika miejscu, zmianę kolejności wykonywanego kodu i sprawdzenie zawartości pamięci.
Użycie go znacząco ułatwiało mi znajdowanie i diagnozowanie niepożądanych zachowań programu.

Podczas pisania aplikacji korzystałem z wersji 2022 (najnowszej na dzień wydania pracy).